# পিএইচপি কেন?
এটি খুবই গুরুত্বপূর্ন একটি প্রশ্ন আমি কেন PHP ব্যবহার করবো? যেহেতু আপনার হাতের নাগালেই নানান ধরনের Progaramming Language রয়েছে তাহলে PHP’ই কেন? সবাই কেনই বা PHP নিয়ে এতো মাতামাতি করে?  কেনই বা PHP কে ভালোবাসবেন? 

হ্যা এ সবগুলো প্রশ্নেরই অনেকগুলো উত্তর রয়েছে, তবে আমি এখানে কোন ল্যাংগুয়েজ ভালো বা কোনটি খারাপ সেটি নিয় কথা বলবো না। আমি কথা বলবো PHPকে কি কারনে আপনি পছন্দের তালিকায় রাখতে পারেন বা ওয়েব ডেভলপমেন্টে PHPকে কেন পছন্দের প্রথমেই রাখতে পারেন সে বিষয়ে।

এখানে বলে নেই PHP কেন ব্যবহার করবেন বা এটা কেন প্রথম পছন্দ এটি সম্পূর্ন নির্ভর করে আপনার কাজের ক্ষেত্রের উপরে। সব কাজের জন্য অবশ্যই পিএইচপি উপযুক্ত নয়। 

## যে কারনে PHP কে নির্বাচন করবেনঃ

#### ওয়েবের জন্য ডিজাইনড
 
PHP প্রোগ্রামিং ল্যাংগুয়েটি বিশেষভাবে ডেভলপ করা হয়েছে ওয়েবভিত্তিক কাজের জন্য অর্থাৎ ওয়েবসাইট বা ওয়েব অ্যাপ্লিকেশন ডেভলপের জন্য। তাই আপনি ওয়েব অ্যাপ্লিকেশন ডেভলপার হিসেবে প্রথম পছন্দে রাখতেই পারেন।

####  সহজেই শুরু করা যায়

ল্যাংগুয়েজ হিসেবে PHP কিছুটা সহজ আর এটি শুরু করাটাও অন্যন্য ল্যাংগুয়েজের তুলনায় PHP অনেকটা সহজ। আর এর রয়েছে শেখার জন্য অসংখ্য রিসোর্স ও টিউটোরিয়াল যা আপনাকে সহজেই ল্যাংগুয়েজটি শিখতে সাহায্য করবে।

#### ওপেনসোর্স 

সমস্থ PHP প্রোজেক্টটাই হলো ওপেনসোর্স তাই বিশ্বের লাখো ডেভলপাররা প্রতিনিয়ত এটিকে উন্নত করছে। তাছাড়া PHP অ্যাপ্লিকেশন ডেভলপের জন্যও রয়েছে নানান রকমের ওপেনসোর্স টুলস যা দিয়ে আপনি খুব সহজেই PHP ভিত্তিক অ্যাপ্লিকেশন তৈরী করতে পারবেন। PHP এর সকল টুলস গুলো ওপেনসোর্স হওয়ায় এর খরচ খুবই কম তাই এটির সার্ভার খরচও সীমিত।

#### ডাটাবেস

PHPতে জনপ্রিয় সকল ডাটাবেস ল্যাংগুয়েজই সাপোর্ট করে। যেমনঃ MySQL, MSSQL, PostgresSQL, SQLite. তবে এটিতে সবথেকে বেশি ব্যবহার হয় MySQL.

#### কমিউনিটি

কোনো একটি ল্যাংগুয়েজে কাজ করার জন্য যেটি খুব বেশি প্রয়োজন হয় সেটি হলো একটি কমিউনিটি। আর PHP তে রয়েছে একটি শক্তিশালী কমিউনিটি, যেখানে বিশ্বের লাখ লাখ প্রোগ্রামার’রা আপনাকে সাহায্য করার জন্য সর্বদা প্রস্তুত।

#### বিশাল ডকুমেন্টেশন

PHP এর ডকুমেন্টেশনকে আপনি PHP’র জন্য গুগল বলতে পারেন। কি নেই এতে PHP কে জানার জন্য। আর সাথে রয়েছে প্রোগ্রামারদের কন্ট্রিবিউশন।

তাই ওয়েব অ্যাপ্লিকেশন ডেভলপের জন্য এককথায় বলা যায় PHP এর জুড়ি নেই।


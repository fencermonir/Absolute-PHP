# PHP
PHP হলো একটি ওপেনসোর্স সার্ভারসাইড স্ক্রিপটিং ল্যাংগুয়েজ যা বিশেষ করে ওয়েব ভিত্তিক কাজের জন্য ডিজাইন করা হয়েছে। বর্তমানে ওয়েব ডেভলপমেন্টের কাজে ব্যবহৃত সবথেকে জনপ্রিয় ল্যাংগুয়েজগুলোর মধ্যে PHP একটি। মজার ব্যপার হচ্ছে যেহেতু PHP একটি স্ক্রিপটিং ল্যাংগুয়েজ অর্থাৎ এটি HTML এর সাথে embed করে কাজ করতে পারে। তাই আপনি এটিকে HTML এর ভিতরেও লিখতে পারবেন, যেমনঃ

```
<html>
	<head>
		<title>Today</title>
	</head>
	<body>
		<?php
			echo date('d M, Y');
		?>
	</body>
</html>
```

> এখানে উল্লেখ্য PHP কোড এক্সিকিউট করাতে হলে অবশ্যই ফাইল এক্সটেনসন `.php` হতে হবে। এ বিষয়ে আমরা **পিএইচপি কোড** অধ্যায়ে জানবো

### পরিচিতি
১৯৯৪ সালে [Rasmus Lerdorf](https://twitter.com/rasmus) প্রথম PHP ডেভলপ করেন। তখন PHP দ্বারা *Personal Home Page* বোঝানো হতো কিন্তু এখন একে **PHP:Hypertext Preprocessor** নামে ডাকা হয়। PHP মূলত C ল্যাংগুয়েজ দ্বারা ডেভলপ করা হয়েছে। এটি ভাবার কোনো কারন নেই যে PHP Rasmus Lerdorf একাই তৈরী করেছেন, যেহেতু এটি একটি ওপেনসোর্স প্রোজেক্ট তাই এর হাজার হাজার [কন্ট্রিবিউটর](http://php.net/credits.php) রয়েছে। তবে হ্যা PHP কে এখন অফিসিয়ালি মেনটেইন করে PHP Group. বর্তমানে Facebook ও PHP কে ডেভলপ করছে যাকে বলা হয় [Hack](http://hacklang.org/). 

PHP হলো ইন্টারপ্রেডেড ল্যাংগুয়েজ অর্থাৎ এটি প্রোগামকে প্রত্যেকবার রিকুয়েষ্টে টপ টু বটম parse করে এবং সে অনুযায়ী আউটপুট প্রদান করে। যেহেতু ও প্রত্যেক বারই কোডের কোথায় ভুল অথবা ইরর আছে সেটিকে খুজে তাই PHP'র কোড parse করতে সময় একটু বেশি লাগে।

PHP কে Command line এও ব্যবহার করা যায়। অর্থাশ আপনি Terminal অথবা Command Prompt এ এটিকে কমান্ডের মাধ্যমে এটিকে ব্যবহার করতে পারবেন, যাকে বলা হয় CLI(Command-Line Interface). 

আমরা প্রথমেই জেনেছি PHP একটি সার্ভারসাইড ল্যাংগুয়েজ। হুম, কিন্তু প্রশ্ন হলো সার্ভারসাইড জিনিসটা কি?
আমরা যখন কোনো সাইট ব্রাউজ করি তখন আসলে কি ঘটনা ঘটে? হ্যা আমরা যখনই কোনো নতুন একটা লিংকে যাই এর অর্থ হচ্ছে তখন সার্ভারের কাছে আমরা একটি রিকুয়েষ্ট পাঠাই। সার্ভার সে রিকুয়েষ্টটি গ্রহন করে ও সার্ভারে যে প্রোগ্রামিং ল্যাংগুয়েজ দেয়া থাকে সেটি দিয়ে এই রিকুয়েষ্টটিকে প্রসেস করে। এবং প্রসেস শেষে আমাদের কাছে একটি HTML রেসপন্স পাঠায়। (যা আমরা ওয়েবসাইট ও প্রসেস অধ্যায়ে জেনেছি)। কোনো ওয়েবসাইট ব্রাউজ করার জন্য আপনাকে আপনার কম্পিউটারে কোনো প্রোগ্রামিং ল্যাংগুয়েজ ইনস্টল করে নিতে হয়না কারন সমস্থ প্রসেসগুলো সার্ভারে ইনস্টল করা প্রোগ্রামিং ল্যাংগুয়েজই হ্যান্ডল করে থাকে। যেহেতু এই প্রসেসগুলো সার্ভারে ইন্সটলকৃত ল্যাংগুয়েজ হ্যান্ডল করে থাকে তাই এই সকল ল্যাংগুয়েজকে সার্ভারসাইড ল্যাংগুয়েজ বলা হয়। আর PHP কখনো ক্লায়েন্টসাইডে অর্থাৎ ইউজারের কম্পিউটারে কাজ করে না এটি শুধু সার্ভারে প্রসেস হয় তাই PHP কেও সার্ভারসাইড ল্যাংগুয়েজ বলা হয়।

